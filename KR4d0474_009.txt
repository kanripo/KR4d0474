# -*- mode: mandoku-view; -*-
#+TITLE: 此山詩集
#+DATE: 2015-08-25 00:11:07.849659
#+PROPERTY: ID KR4d0474
#+PROPERTY: BASEEDITION WYG    
#+PROPERTY: JUAN 卷九
<pb:KR4d0474_WYG_009-1a>¶
欽定四庫全書¶
　此山詩集卷九¶
　　　　　　　　　　　　　元　周權　撰¶
　五言絶句¶
　　次韻僧惠茶¶
開樽酌溪渌秋興何蕭騷重哦惠休句目送吳鴻高¶
　　悼白石道士馮鶴嶼¶
白石長碧苔閒庭落珠蕋老鶴去不還空山自流水¶
<pb:KR4d0474_WYG_009-1b>¶
　　雜興¶
泉花濕堦雲篆烟寒瓦鼎柴門閒樹隂坐玩清晝永¶
閉門屏來轍枕書睡初熟覺來淡無悰看遍堦南竹¶
流水數家邨青山白雲塢春晚落紅深夜寒溪上雨¶
凉蟾凈如洗酒醒夜初寂山簷宿雨多空堦響餘滴¶
枯藤墜晚花竹外溪光滿山僧出幾時石上雲猶暖¶
酸風侵短褐野路迂澗南薄暮欲飛雪梅香㸃歸驂¶
晨光爛烏几博山穗烟碧山童汲泉花來作硯蟾滴¶
<pb:KR4d0474_WYG_009-2a>¶
倦迹無造請卜居翠微深幽意素所愜泉聲隔空林¶
蹇童引羸驂路入蒼巘去深處有人家雞鳴白雲樹¶
暮霰襲吟袍夜火然枯竹盎然坐春和爐香芋初熟¶
看松坐危石瀹茗㸑枯籜振衣下山去白雲滿幽&KR0676;¶
西陽轉林腰水木愈清麗歸雲不肯棲浩蕩弄山翠¶
野芳韻幽襟暄景逗春意僧居白雲深清磬出林際¶
　¶
　¶
<pb:KR4d0474_WYG_009-2b>¶
　¶
　¶
　¶
　¶
　¶
　¶
　¶
　此山詩集卷九¶
